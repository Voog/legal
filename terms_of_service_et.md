# Kasutustingimused

## 1\. Pooled

1.  Käesolevad teenuse kasutustingimused (edaspidi «Leping») reguleerivad
    teenuse osutaja, Edicy OÜ, registrikoodiga 12176224 ning asukohaga Raekoja
    plats 1, 51003 Tartu, Eesti (edaspidi «Voog») ja teenuse kasutaja, s.o
    teie (edaspidi «Klient») vahelisi õigussuhteid, mis tulenevad Kliendile
    teenuse osutamisest Voo poolt.  

## 2\. Mõisted

1.  Klient - juriidiline või füüsiline isik, kes on end selle Lepinguga
    sidunud ja kellele Voog on andnud, vastavalt Lepingule, loa Teenuse
    kasutamiseks Lepingu järgi.

2.  Teenus(ed) - veebitööriist Voog ([www.voog.com](http://www.voog.com/)),
    mis võimaldab luua ning edaspidi hallata kodulehte oma domeeni peal.

3.  Kliendi Konto - konto, mis aktiveeritakse Kliendile Teenuse kasutamiseks
    pärast Kliendi nõustumist Lepinguga.

4.  Sisu - informatsioon, mis on kättesaadav Teenuse kaudu või Teenuse
    vahendusel (näiteks pildid, tekstid, andmefailid, arvutitarkvara, muusika-
    või muud audiofailid, videod jne).

5.  Voo Sisu - Sisu, mille Voog on Kliendile Teenuse vahendusel kättesaadavaks
    teinud.

6.  Kliendi Sisu - Sisu, mille Klient on tootnud või avaldanud Teenuse
    vahendusel.

7.  Küberintsident - sündmus, mis ohustab või kahjustab Teenuse turvalisust
    või toimivust.

## 3\. Kliendi kinnitused

Klient ja juriidilisest isikust Kliendi puhul tema esindaja kinnitavad, et:

1.  Kliendil on kehtiv seaduslik alus (ja/või vajalik esindusõigus) Lepingu
    sõlmimiseks ja seetõttu on Leping siduva iseloomuga Voo ning Kliendi
    vahel.

2.  Informatsioon, mille Klient on esitanud Teenuse kasutajaks
    registreerimisel ja Teenuse kasutamiseks on tõene, korrektne ja ajakohane.

3.  Klient nõustub, et Teenuse vorm ja laad võivad aeg-ajalt muutuda,
    tulenevalt sellest, et Voog uuendab ja täiustab Teenust püsivalt. Ühtlasi,
    Klient kinnitab ja nõustub, et Voog võib Teenuse osutamise, kas osaliselt
    või täielikult, nii ajutiselt kui ka alatiseks lõpetada, teavitades
    sellest Klienti vähemalt kaks (2) nädalat ette. Etteteatamise kohustus
    puudub, kui Teenuse või selle osa osutamise lõpetamine toimub
    Kliendipoolse Lepingu rikkumise tõttu. Vool ei ole (ette)teavitamise
    kohustust, kui muudetakse Teenuse pisifunktsioone või teostakse uuendusi
    ning parandusi, mis ei piira Kliendil Teenuseid kasutada.

4.  Klient nõustub, et juhul kui ilmneb mõni Lepingu punktis 11.3 toodud
    asjaolu või kui Klient rikub muid Lepingus sätestatud tingimusi, võib Voog
    blokeerida juurdepääsu Kliendi Kontole, selle andmetele, failidele või
    muule sisule, mis on seotud Kliendi Kontoga.

5.  Voog võib seada või muuta piiranguid Kliendi poolt Teenuse raames
    kasutatavale andmemahule, sh andmemahule, mis Kliendi poolt saadetakse
    ning võetakse vastu Teenuse kaudu. Voog võib sellised piirangud seada või
    muuta ükskõik mis hetkel Klienti sellest eelnevalt teavitamata kui esineb
    Küberintsident või kui muul põhjusel on ohus Teenuse stabiilne toimivus.

6.  Klient nõustub, et Vool võib olla tütar- ja sidusettevõtteid või
    partnerorganisatsioone üle maailma, kes Voo asemel pakuvad Kliendile
    Teenust (või osa sellest).

7.  Klient nõustub, et Teenus võib sisaldada informatsiooni, mis on Voo poolt
    määratud konfidentsiaalseks ja Klient kohustub sellist informatsiooni
    mitte avaldama.

8.  Klient nõustub, et Voog omab kõiki Teenusega seotud intellektuaalse omandi
    õigusi, hoolimata sellest, kas need õigused on registreeritud või mitte.

9.  Klient nõustub, et Leping ning kõik muud kokkulepped Vooga sõlmitakse
    arvutiside vahendusel, ilma täiendava allkirjastamiseta.

10. Klient nõustub, et Lepingu tingimuste rikkumise korral võib Voog Kliendi
    Konto ja/või Kliendile pakutavate teenuste osutamise viivitamatult peatada
    või lõpetada, ilma eelneva teavitamiseta.

## 4\. Kliendi kohustused

1.  Klient kohustub kasutama Voo Teenuseid kooskõlas kehtiva õigusega ning
    hoiduma Teenuste kasutamisest illegaalsetel eesmärkidel.

2.  Klient on kohustatud hoidma Kliendi Kontoga seotud kasutajate salasõnu
    salajasena. Kui Klient tuvastab Kliendi Kontoga seotud kasutajate
    salasõnade või Kliendi Konto volitamata kasutamise, tuleb sellest koheselt
    Voogu teavitada, saates vastavasisulise teate aadressile
    [support@voog.com](mailto:support@voog.com) või muul mõistlikul viisil,
    mis tagab võimalikult kiire infovahetuse.

3.  Klient kohustub hoiduma Teenuse, sellega seotud serverite ning arvutivõrgu
    tahtlikust häirimisest ja toimimise takistamisest.

4.  Klient kohustub suhtuma lugupidamisega Voogu, selle töötajatesse,
    teistesse Teenuse kasutajatesse ja Teenusega seotud kolmandatesse
    isikutesse. Suhtlemisel on Klient kohustatud järgima head tava ning
    hoiduma ahistamisest, ähvardamisest ja ärakasutamisest.

5.  Teenuse kaudu ostetud domeeni omanikuna kohustub Klient käituma kooskõlas
    kehtiva õigusega ja võtma kogu domeeni haldamisega seotud vastutuse.

6.  Tasulise Teenuse kasutamine:

    1.  Kui Klient liitub tasulise Teenusega, tasub ta koheselt ettemaksu
        valitud perioodiks.

    2.  Teenuse eest tasutakse ettemaksuna ning ettemaks ei ole tagastatav.
        Voog ei tagasta ettemaksu ega paku krediiti ainult osaliselt kasutatud
        perioodi eest. Kõikide kasutajate võrdse kohtlemise huvides erandeid
        ei tehta.

    3.  Kõikidele Teenusega  kaasnevatele hindadele lisandub käibemaks.

    4.  Ettemakstud tasulise konto perioodi lõppedes muutub konto tasuta
        kontoks ning kaotab kõik tasulise konto privileegid. Kliendil on alati
        võimalus tasulise konto perioodi pikendada täiendava ettemaksuga.

    5.  Kliendi Konto muutumisel tasulisest tasuta kontoks, võivad muutuda
        Teenuse võimalused ja funktsionaalsus. Lisaks sellele võib Kliendi
        Sisu, kas osaliselt või täielikult, kaduma minna. Nimetatud
        tagajärgede eest vastutab Klient ainuisikuliselt.

## 5\. Sisu ja Omandiõigus

1.  Klient kohustub tagama ja vastutab ainuisikuliselt, et Kliendi Sisu on
    seaduslik, tal on kõik vajalikud õigused Kliendi Sisule ja Kliendi Sisu
    kasutamisel ei rikuta mistahes kolmandate isikute õigusi. Voog ei nõua
    Kliendi Sisu õiguste omandamist.

2.  Voog kasutab Kliendi Sisu ainult Teenuse osutamise eesmärgil ja Klient
    nõustub, et selleks võib vajalikuks osutuda Kliendi Sisule juurdepääs läbi
    Kliendi Konto, mis võimaldab üles laadida ja/või kopeerida Kliendi Sisu,
    võib osutuda vajalikuks muuta kasutaja seadete kohandusi, kopeerida
    varundamiseks ja esitamiseks ning rakendada mis tahes muid tehnilisi
    meetmeid, mis on vajalikud Teenuse kasutamiseks vastavalt Voo parima
    äranägemise kohaselt.

3.  Kui Klient loob, edastab, kuvab või teeb mõnel muul viisil kättesaadavaks
    mistahes sisu, peavad tal olema selleks vajalikud intellektuaalse omandi
    õigused. Klient kohustab täitma ja austama teiste isikute
    intellektuaalomandi õigusi.

4.  Klient kohustub hoiduma talle mittekuuluvate või litsenseerimata
    kaubamärkide, logode jms õigustamata kasutamisest. Seejuures ei tohi
    Klient luua endast muljet kui talle mittekuuluvate kaubamärkide, logode
    jms tegelikust omanikust või valdajast.

5.  Klient ei tohi Teenuse vahendusel teha kättesaadavaks sisu, mis on
    ebaseaduslik, vaenulik või muul viisil pahatahtlik, sealhulgas ei tohi
    Klient Teenuse kaudu levitada arvutiviiruseid ja teisi kahjulikke
    arvutikoode või nende osi.

6.  Vool on õigus vaadata üle, kritiseerida, märgistada, filtreerida, muuta,
    keelduda avaldamast või eemaldada Kliendi Sisu või osa sellest või
    kustutada Kliendi Konto kui Klient ei ole täitnud Lepingut, või kui
    Kliendi Konto või mingi osa Sisust näib Voole kohatu või kui Voogile saab
    teatavaks, et Kliendi Sisu on ebaseaduslik.

7.  Voog ei vastuta Sisu eest, millele on on viidatud Kliendi Kontol, kuid mis
    on majutatud kolmandate osapoolte veebilehekülgedel, isegi kui see sisu
    muutub Voo teenuse vahendusel kättesaamatuks.

8.  Kõik intellektuaalomandi õigused Voo Sisule, kaasa arvatud kõik
    autoriõigustega kaitstud materjalid või mis tahes muu sisu, mille suhtes
    kehtivad või võidakse kohaldada intellektuaalomandi õigusi, sh
    kunstiteosed, graafika, pildid, veebisaidi mallid ja vidinad, kirjanduslik
    töö, lähtekood ja objektkood, rakendused, audio, muusika, video ja muu
    meedia, kujundused, animatsioonid, liidesed, dokumentatsioon, Voog
    Teenused, meetodid, tooted, algoritmid, andmed, interaktiivsed
    funktsioonid ja objektid, reklaamivahendid ja -meetodid, leiutised,
    ärisaladused, logod, domeenid, kaubamärgid, ärinimed ja muud
    intellektuaalomandi õigused, olenemata sellest, kas need on registreeritud
    ja/või registreeritavad  ning kõik nende tuletised kuuluvad Voole ja/või
    litsentsi alusel litsentsisaajale. Klient ei tohi Voo Sisu kopeerida,
    jagada, muuta, rentida, üürida, laenata, müüa, luua tuletatud töid,
    dekompileerida või teistmoodi välja võtta Voo Teenuse lähtekoodi või osa
    sellest, ilma autoriõiguse omaniku vastava loata. 

## 6\. Teenuse kasutusõigus

1.  Kliendil on õigus Teenust kasutada lihtlitsentsi (Litsentsi) alusel, mis
    kehtib seni kuni kehtib Leping. Kasutusõigus on isiklik ning seda ei saa
    edasi anda. Litsentsi tasu sisaldub Teenuse kasutamise eest makstavas
    tasus.

2.  Klient ei tohi oma Lepingust tulenevaid õigusi ega kohustusi anda üle
    kolmandatele osapooltele. 

3.  Kliendile antava Litsentsi ainsaks eesmärgiks on Teenuse kasutamise
    võimaldamine kooskõlas Lepinguga.

## 7\. Kliendi Sisu kasutusõigus

1.  Klient säilitab autoriõigused ja muud õigused, mida ta Kliendi Sisu suhtes
    omab.

2.  Klient nõustub ja kinnitab, et Klient omab kõiki vajalikke õigusi Kliendi
    Sisu osas, et Voog saaks kasutada (sh avaldada, jagada jne) Kliendi Sisu
    Lepingus kirjeldatud viisil. Vool on õigus kasutada Kliendi Sisu, mida
    Klient on eelnevalt ise avaldanud. Klient kinnitab, et selline kasutamine
    ei riku ega kahjusta kolmanda isiku õigusi, sealhulgas autoriõigusi,
    kaubamärke, õigusi isikuandmetele, reklaamimisõigusi, lepingulisi õigusi,
    ärisaladusi või muid intellektuaalomandi õigusi.

3.  Voog järgib autoriõiguse seadust ja eemaldab kõik sisu, mis rikub
    autoriõigusi.

## 8\. Kahjutasu

1.  Klient nõustub ja kinnitab, et ta on ainuisikuliselt ning täielikult
    vastutav Kliendi Sisu ning oma Kontol tehtavate toimingute eest. Klient
    nõustub ja kinnitab, et on ainusikuliselt ning täielikult vastutav Lepingu
    rikkumise eest.

2.  Klient peab hüvitama täies ulatuses Voole ja kolmandatele isikutele,
    Lepingu rikkumise ja/või oma Kontol toimuvaga tekitatud kahju (nõuded,
    kohustused, kahjud, kulutused, kahjustused ja sellest tulenevad kulutused,
    sealhulgas teenustasu õigusabi eest). 

## 9\. Maksed

1.  Voog osutab  Teenust Kliendile perioodilise tasu eest.

2.  Kui Klient kasutab Voo poe-funktsionaalsust, tasub Klient protsentuaalset
    tehingutasu kõigi tehingute pealt, mis Kliendi veebipoes toimuvad.
    Eelviidatu on täpsustatud hinnakirjades ning tasumudelid võivad erineda
    pakettide põhiselt.

3.  Voo Teenuste hindadega saab tutvuda Voo kodulehe Hindade jaotuses. Voog
    jätab endale õiguse hindu igal ajal muuta. Voog annab sellest ette teada
    sealsamas hindade jaotuses.

4.  Voog märgib teenustasud ära arvete peal, millele Klient Voog Teenustes oma
    kontovaatest ligi pääseb. Osad Teenuse võimalustest on tasulised (Tasuline
    Teenus).

## 10\. Veebipood

1.  Voog poetööriistad võimaldavad Kliendil müüa tooteid või koguda näiteks
    annetusi lõppkasutajatelt. Klient vastutab nimetatud tööriistade
    kasutamise eest.

2.  Voog ei ole Kliendi veebipoe käitamisega kuidagi seotud ega vastutav seal
    toimuva eest. Klient on ainuisikuliselt vastutav oma veebipoe eest ja
    selle kooskõla eest õiguslike regulatsioonidega - sealhulgas maksud,
    lõivud ja poe käitamise vastavus õigusaktidele; kaupade ja teenuste
    täitmine ja tarne lõppkasutajatele; kaupade ja teenustega seotud nõuded,
    garantiid ja klienditeenindus.

3.  Et võtta vastu makseid lõppkasutajatelt, võib Klient vajada oma poe
    liidestamist kolmandate osapooltega, kes pakuvad maksete vahendamise
    teenust. Kliendi suhe nendega on reguleeritud nende kasutustingimustega,
    Voog vastavat suhet maksevahendajaga ei reguleeri. Voog ei ole osapooleks
    Kliendi ja nendevahelises suhtes.

4.  Klient ei tohi oma poes pakkuda ega müüa toodet ega teenust, mida võiks
    tõlgendada kui varastatud, võltsitud, solvavat, kahjulikku või muul moel
    õiguskorraga vastuolus olevat.

5.  Lepingu rikkumise korral võib Voog Kliendi poekonto igal ajal oma vaba
    voli järgi sulgeda, ilma et Voog oleks Kliendi või Kliendi lõppkasutajate
    eest vastutav.

## 11\. Lepingu lõpetamine

1.  Leping on sõlmitud määramata ajaks.

2.  Kliendil on õigus Leping ette teatamata lõpetada sellest Voogu kirjalikku
    taasesitamist võimaldavas vormis e-posti teel teavitades.

3.  Voog võib igal hetkel Lepingu koheselt lõpetada, kui:

    1.  Klient on Lepingut rikkunud (või on käitunud viisil, mis selgelt
        näitab, et ta ei kavatse või ei ole võimeline Lepingut täitma); või

    2.  vajadus selle järgi tuleneb seadusest (nt kui Teenus või selle osa
        osutub õigusakti või kohtuotsusega vastuolus olevaks); või

    3.  Voo partner, kellega koos Teenust pakuti, on Vooga koostöö lõpetanud;
        või

    4.  Voog ei paku enam Teenust riigis, mille resident Klient on või mille
        kaudu Klient Teenust kasutab; või

    5.  Teenuse pakkumine pole Voo hinnangul enam äriliselt mõistlik.

4.  Lepingu lõppedes muutub Lepingust tulenev Teenuse kasutamise õigus
    koheselt kehtetuks.

## 12\. Lahtiütlemine

1.  Teenust pakutatakse "nagu on" vormis ning Voog ei anna Kliendile Teenusega
    seoses mingeid garantiisid.

2.  Voog teeb kõik endast sõltuva, et järgnevaid olukordi vältida, kuid ei ei
    garanteeri Kliendile, et:

    1.  Teenuse kasutamine vastab Kliendi nõudmistele ja vajadustele;

    2.  Teenuses ei esine tõrkeid, katkestusi, turvaauke, vigu;

    3.  Kliendi omandatud info, mis tuleneb Teenuse kasutamisest, on täpne,
        korrektne, usaldusväärne ning ajakohane;

    4.  vead Teenuse funktsionaalsuses saavad parandatud.

4.  Teenusele ei kohaldu ükski garantii (muuhulgas rahuldavale kvaliteedile,
    otstarbekohasusele või kirjeldusele vastavusele), mida selgesõnaliselt
    Lepingu tingimustes ei sisaldu.

5.  Voog ei vastuta Kliendi ees ei otseste ega kaudsete kahjude eest
    (sealhulgas kasumi-, andme-, goodwill'i või mainekahju), mis võivad
    tuleneda Kliendi seotusest Teenusega, sealhulgas kahjude eest, mis
    tulenevad:

    1.  muudatustest, mille Voog on Teenusesse sisse viinud;

    2.  Teenuse lühiajalisest või pikemaajalisest katkestusest;

    3.  Kliendi Sisu kustutamisest, rikkumisest või salvestamise tõrgetest,
        mis on põhjustatud Kliendist või kolmandast isikust tulenevalt,
        ilmastiku oludest või elektri ja telekommunikatsiooni katkestuste
        tulemusel;

    4.  Kliendi suutmatusest edastada Voole adekvaatset infot Kliendi Konto
        kohta;

    5.  Kliendi hooletusest parooli või Kliendi Konto detailide salajas
        hoidmisel.

5.  Voog vastutab kahju eest, mida seadusest tulenevalt ei saa välistada või
    piirata.

## 13\. Lepingu muutmine

1.  Vool on õigus Lepingut igal ajal muuta, tulenevalt sellest, et Voog
    püsivalt uuendab ja täiustab Teenust või lähtudes vastavatest õigusaktide
    või praktika muudatustest. Lepingu uuendatud versioon tehakse Voo poolt
    Kliendile kättesaadavaks Voo veebilehel ja selle kohane teavitus
    saadetakse Kliendile e-postiga kaks (2) nädalat enne muudatuste
    jõustumist. Klient nõustub, et jälgib Voo veebilehte, et end viimaste
    Lepingu muudatustega kursis hoida.

2.  Klient ja Voog lepivad kokku ning Klient kinnitab ja nõustub, et kui ta
    kasutab Teenust pärast Lepingu muudatuste jõustumist, siis ta kinnitab ja
    aktsepteerib sellega Lepingu muudatused. Kui muudetud Leping ei ole
    Kliendi poolt aktsepteeritav, peab ta koheselt Teenuse kasutamise
    lõpetama.

## 14\. Muud tingimused

1.  Teenus võib sisaldada veebilinke välistele veebilehekülgedele või Sisule.
    Voog ei vastuta kolmandate isikute loodud veebilehekülgede või Sisu eest.
    Klient kinnitab ja nõustub, et Voog ei ole vastutav väliste veebilehtede
    ega sisu kättesaadavuse, vastavuse, täpsuse ega terviklikkuse eest.

2.  Teenuse kasutamiseks võib Kliendil olla tarvis kasutada või laadida alla
    kolmandate isikute loodud teenuseid või tarkvara. Selliste teenuste või
    tarkvara kasutamisele võivad kohalduda eraldi tingimused. Leping ei mõjuta
    Kliendi suhet selliste kolmandate isikutega.

3.  Klient nõustub, et Voog võib Kliendile edastada Teenuse kohta teateid (sh
    ka Lepingut puudutavaid) e-posti teel või Teenuse vahendusel.

4.  Kui Voog ei rakenda Lepingust või seadusest tulenevaid õigusi, ei tähenda
    see õiguste loovutamist ning Voog võib neid õigusi jätkuvalt igal ajal
    rakendada.

5.  Kui Lepingu mõni säte tunnistatakse kohtus kehtetuks, eemaldatakse see
    Lepingust mõjutamata teisi Lepingusätteid.

## 15\. Lõppsätted

1.  Leping sätestab kogu kokkuleppe Kliendi ning Voo vahel Teenuse
    kasutamiseks, ning asendab täielikult kõik eelnevalt sõlmitud kokkulepped,
    mis puudutavad Teenuse osutamist Kliendile Voo poolt.

2.  Lepingule kohaldatakse Eesti Vabariigi õigust.

3.  Juhul kui Leping tõlgitakse teistesse keeltesse peale inglise keele ning
    esineb erinevusi tõlgitud versiooni ning inglise keelse variandi vahel,
    kohaldatakse inglisekeelset versiooni.

4.  Kõik Lepingust tulenevad vaidlused lahendatakse läbirääkimiste teel. Kui
    lahenduseni ei jõuta, pöörduvad pooled vaidluse lahendamiseks Tartu
    Maakohtusse.

