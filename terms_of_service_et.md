
# Kasutustingimused

## 1\. Mõisted

1.  Käesolevad teenuse kasutamise tingimused reguleerivad teenuse osutaja,
    Edicy OÜ (registrikoodiga 12176224 ning asukohaga Raekoja plats 1, 51003
    Tartu, Eesti, edaspidi «Teenusepakkuja») ja teenuse kasutaja, s.o teie
    (edaspidi «Klient») vahelisi õigussuhteid, mis tulenevad Kliendile teenuse
    osutamisest Teenusepakkuja poolt.
2.  Kliendi all mõistetakse Teid ehk inimest, kes on end selle Lepinguga
    sidunud (täpsustatud allpool) ja kellele Teenusepakkuja on andnud,
    vastavalt Lepingule, loa Teenuse kasutamiseks Lepingu järgi.
3.  Lepingu all mõistetakse käesolevat kokkulepet teenuse kasutamise
    tingimuste osas Teenusepakkuja ja Kliendi vahel.
4.  Teenuse all mõistetakse veebitööriista Voog
    ([www.voog.com](http://www.voog.com)), mis võimaldab minutitega luua ning
    edaspidi hallata oma kodulehte koos kvaliteetse kujunduse, veebiruumi ning
    meiliteenusega oma domeeni peal.
5.  Kliendi Konto all mõistetakse kontot, mis luuakse Kliendile Teenuse
    kasutamiseks pärast Kliendi nõustumist Lepinguga.
6.  Sisu all mõistetakse informatsiooni, mis on kättesaadav Teenuse kaudu või
    Teenuse vahendusel (näiteks pildid, tekstid, andmefailid, arvutitarkvara,
    muusika- või muud audiofailid, videod jne).
7.  Teenusepakkuja Sisu all mõistetakse Sisu, mille Teenusepakkuja on
    Kliendile Teenuse vahendusel kättesaadavaks teinud.
8.  Kliendi Sisu all mõistetakse Sisu, mille Klient on tootnud või avaldanud
    Teenuse vahendusel.

## 2\. Kliendi kinnitused

1.  Klient kinnitab, et tal on kehtiv seaduslik alus (ja/või vajalik heakskiit
    ja nõusolek Kliendi seaduslikult või volitatud esindajalt) Lepingu
    sõlmimiseks ja seetõttu on Leping siduva iseloomuga Teenusepakkuja ning
    Kliendi vahel.
2.  Klient kinnitab, et informatsioon, mille ta on esitanud Teenuse kasutajaks
    registreerimise jaoks on tõene, korrektne ja ajakohane.
3.  Klient kinnitab ja nõustub, et Teenuse vorm ja laad võivad aeg-ajalt
    muutuda ilma, et Teenusepakkuja Klienti sellest eelnevalt teavitaks,
    tulenevalt sellest, et Teenusepakkuja püsivalt uuendab ja täiustab
    Teenust. Ühtlasi, Klient kinnitab ja nõustub, et Teenusepakkuja võib
    Teenuse (või mõne Teenuse võimaluse) osutamise Kliendile lõpetada
    (alatiseks või ajutiselt) oma äranägemise järgi Klienti sellest eelnevalt
    teavitamata. 
4.  Klient kinnitab ja nõustub, et kui Teenusepakkuja blokeerib Kliendi
    Kontole juurdepääsu, siis Kliendile võidakse takistada juurdepääsu ka
    Teenusele, vastava konto andmetele või failidele ning muule sisule, mis
    sisaldub Kliendi Kontol.
5.  Klient kinnitab ja nõustub, et kuigi Teenusepakkuja ei ole hetkel seadnud
    ülempiiri päringutele, mis saadetakse ning võetakse vastu Teenuse kaudu
    ega ka Kliendi käsutusse antud veebiruumi mahule, võib Teenusepakkuja
    sellised ülempiirid seada ükskõik mis hetkel Klienti sellest eelnevalt
    teavitamata.
6.  Klient kinnitab ja nõustub, et Teenusepakkujal võib olla ala-, tütar- või
    partnerorganisatsioone üle maailma, kes Teenusepakkuja asemel pakuvad
    Kliendile Teenust (või osa sellest).
7.  Klient kinnitab ja nõustub, et Teenus võib sisaldada informatsiooni, mis
    on Teenusepakkuja poolt määratud konfidentsiaalseks ja Klient kohustub
    sellist informatsiooni mitte avaldama.
8.  Klient kinnitab ja nõustub, et Teenusepakkuja omab kõiki Teenusega seotud
    intellektuaalse omandi õigusi, hoolimata sellest, kas need õigused on
    registreeritud või mitte.
9.  Käesolevaga nõustub Klient kasutama arvutisidet Teenusepakkujaga Lepingu
    ja teiste kokkulepete sõlmimiseks. Käesolevaga loobub Klient kõigist
    õigustest, mis tuginevad seadustele, kus nõutakse füüsilist
    (mitte-elektroonilist) allkirja.

## 3\. Kliendi kohustused

1.  Klient võib kasutada teenust ainult selleks ettenähtud eesmärkidel mis on
    kirjeldatud käesolevas Lepingus. Klient ei tohi kasutada teenust
    illegaalsetel eesmärkidel.
2.  Klient kohustub hoidma täielikult salajas oma Kontoga seotud salasõna. Kui
    Klient tuvastab salasõna või Kliendi poolt volitamata Kliendi konto
    kasutamise, on klient koheselt kohustatud teavitama Teenusepakkujat saates
    vastavasisulise kirja e-posti aadressile
    [support@voog.com](mailto:support@voog.com).
3.  Klient kohustub Teenust mitte kasutama (ega kasutamist proovima) muude
    liideste kaudu, kui selleks Teenusepakkuja poolt ettenähtud liidesed.
4.  Klient kohustub hoiduma kõigist tegevustest, mis häirivad või takistavad
    Teenust, sealhulgas Teenust pakkuvaid servereid ja arvutivõrku, mis on
    Teenusega seotud.
5.  Klient ei tohi mingisugusel viisil ahistada, ähvardada, ära kasutada või
    kahjustada Teenusepakkujat või teisi Teenuse kasutajaid.
6.  Ostes domeeninime, saab Kliendist domeeninime legaalne omanik. Voog teeb
    omalt poolt mõistlikke pingitusi kontakteerumaks Kliendiga enne
    domeeninime kehtivuse lõppemist ning tagab võimaluse Kliendil domeeninime
    pikendada. Voog ei ole vastutav domeeninime aegumise eest.
7.  Tasulise teenuse kasutamine:
    1.  Kui Klient liitub tasulise teenusega, tasub ta koheselt ettemaksu
        valitud perioodiks.
    2.  Teenuse eest tasutakse ettemaksuna ning ettemaks ei ole tagastatav.
        Teenusepakkuja ei tagasta ettemaksu ega paku krediiti ainult osaliselt
        kasutatud perioodi eest. Kõikide kasutajate võrdse kohtlemise huvides
        erandeid ei tehta.
    3.  Kõik hinnad on esitatud ilma täiendavate maksudeta mis tulenevad
        seadustest, juhul kui ei ole märgitud teisiti. Klient vastutab kõikide
        selliste seadustest tulenevate maksude tasumise eest.
    4.  Ettemakstud tasulise konto perioodi lõppedes muutub konto tasuta
        kontoks ning kaotab kõik tasulise konto privileegid. Kliendil on alati
        võimalus tasulise konto perioodi pikendada täiendava ettemaksuga.
    5.  Tasulise konto muutumine tasuta kontoks võib endaga kaasa tuua andmete
        kadumise, võimaluste või mahutavuse vähenemise Kliendi kontol.
        Teenusepakkuja ei kanna selliste kadude eest vastutust.

## 4\. Sisu

1.  Teenusepakkuja Sisu on autoriõigustega kaitstud. Klient ei tohi kopeerida,
    jagada, muuta, rentida, üürida, laenata, müüa, jagada, luua tuletatud
    töid, dekompileerida või teistmoodi välja võtta Teenuse lähtekoodi või osa
    sellest, ilma autoriõiguse omaniku vastava loata. 
2.  Klient nõustub ja kinnitab, et Kliendi Sisu eest vastutab ainuisikuliselt
    ta ise. Teenusepakkuja ei ole Kliendi Sisu eest mingil moel vastutav.
3.  Kui Klient loob, edastab, kuvab või muudab mõnel teisel viisil Sisu
    kättesaadavaks, peavad tal olema selleks kõik õigused, sealhulgas
    autorõigused, kaubamärkide kasutusõigused. Klient kohustab täitma ja
    austama teiste isikute intellektuaalse omandi õigusi.
4.  Klient kohustab mitte kasutama kaubamärke, teenusemärke, kaubanimesid,
    logosid jne. sellisel kujul, mis tõenäoliselt või kavatsetult loovad
    temast mulje kui selliste märkide, nimede või logode tegelikust omanikust
    või valdajast.
5.  Klient kohustab mitte looma, edastama, kuvama või mõnel muul viisil
    kättesaadavaks muutma Sisu, mis on ebaseaduslik, kahjulik, ähvardav,
    solvav, ahistav, piinav, laimav, labane, ropp, teise privaatsusesse
    tungiv, või vastik (sealhulgas viirused ja teised kahjulikud koodijupid).
6.  Teenusepakkujal on õigus vaadata üle, kritiseerida, märgistada,
    filtreerida, muuta, keelduda avaldamast või eemaldada Kliendi Sisu või osa
    sellest või kustutada Kliendi Konto kui Klient ei ole täitnud Lepingut,
    või kui Kliendi Konto või mingi osa Sisust näib Teenusepakkujale kohatu.
7.  Teenusepakkuja võimaldab Kliendil linkida Sisule, mis on majutatud
    kolmanda osapoole veebilehtedel. Klient kinnitab ja nõustub, et
    Teenusepakkuja ei kanna vastutust sellise imporditud Sisu eest (sealhulgas
    juhul, kui see imporditud Sisu muutub kättesaamatuks või eemaldatakse
    kolmanda osapoole poolt). 

## 5\. Teenuse kasutusõigus

1.  Teenusepakkuja annab Kliendile õiguse teenust kasutada. Kasutusõigus on
    isiklik, mitte edasiantav ning mitte eksklusiivne (Litsents).
2.  Klient ei tohi oma Lepingust tulenevaid õigusi anda üle kolmandatale
    osapooltele. 
3.  Litsents on väljastatud ainsa eesmärgiga võimaldada Kliendil kasutada,
    nautida ning kasu saada Teenusest nii, nagu on Teenusepakkuja poolt ette
    nähtud, viisil, mida võimaldab Leping ning mis on kättesaadavaks tehtud
    Teenusepakkuja poolt.

## 6\. Kliendi sisu kasutusõigus

1.  Klient säilitab autoriõigused ja muud õigused, mida ta oma Sisu suhtes
    omab.
2.  Klient annab Teenusepakkujale tasuta kasutusõiguse Kliendi Sisu jagamiseks
    eesmärgiga Teenust edendada ja turundada.
3.  Klient nõustub ja kinnitab, et Teenuse pakkumise ajal võib Teenusepakkuja
    Kliendi Sisu edastada või jagada erinevatele avalikele võrkudele ning
    meediale.
4.  Klient nõustub ja kinnitab, et Klient omab kõiki vajalikke õigusi oma Sisu
    osas, andmaks õiguse eelmainitud loa väljastamiseks.

## 7\. Kahjutasu

1.  Klient nõustub ja kinnitab, et ta on ainuisikuliselt ning täielikult
    vastutav oma Sisu ning oma Kontol tehtavate toimingute eest. Klient
    nõustub ja kinnitab, et on on ainusikuliselt ning täielikult vastutav
    Lepingu rikkumise eest.
2.  Klient peab hüvitama täies ulatuses Teenusepakkujale, tema juhatajatele,
    töötajatele, agentidele, tarnijatele Lepingu rikkumise ja/või oma Kontol
    toimuvaga tekitatud kahju (nõuded, kohustused, kahjud, kulutused,
    kahjustused ja sellest tulenevad kulutused, sealhulgas teenustasu õigusabi
    eest). 

## 8\. Maksed

1.  Osutame oma Teenust sulle perioodilise tasu eest.
2.  Kui kasutad meie poe-funktsionaalsust, võtame täiendavalt protsentuaalset
    tehingutasu kõigi tehingute pealt, mis su veebipoes toimuvad. Mõnedes
    kallimates pakettides oleme tehingutasust loobunud.
3.  Meie teenuste hindadega saab tutvuda meie kodulehe Hindade jaotuses.
    Jätame endale õiguse hindu igal ajal muuta. Anname sellest ette teada
    sealsamas hindade jaotuses.
4.  Märgime teenustasud ära arvete peal, millele meie teenuses oma
    kontovaatest ligi pääsed. Osad Teenuse võimalustest on tasulised (Tasuline
    Teenus).

## 9\. Veebipood

1.  Meie poetööriistad võimaldavad sul müüa tooteid või koguda ka näiteks
    annetusi Lõppkasutajatelt. Oled vastutav, et kuidas sa neid tööriistu
    kasutad.
2.  Voog ei ole sinu veebipoe käitamisega kuidagi seotud ega vastutav seal
    toimuva eest. Oled ainuisikuliselt vastutav oma veebipoe eest ja selle
    kooskõla eest õiguslike regulatsioonidega --- sealhulgas maksud, lõivud ja
    poe käitamise vastavus õigusaktidele; kaupade ja teenuste täitmine ja
    tarne Lõppkasutajatele; kaupade ja teenustega seotud nõuded, garantiid ja
    klienditeenindus.
3.  Et võtta vastu makseid oma Lõppkasutajatelt, võid vajada oma poe
    liidestamist kolmandate osapooltega, kes pakuvad maksete vahendamise
    teenust. Sinu suhe nendega on reguleeritud nende kasutustingimuste, mitte
    meiega. Me ei ole osapooleks sinu ja nendevahelises suhtes.
4.  Sa ei tohi oma poes pakkuda ega müüa toodet ega teenust, mida võiks
    tõlgendada kui varastatud, võltsitud, solvavat, kahjulikku või muul moel
    õiguskorraga vastuolus olevat.
5.  Võime su poekonto igal ajal oma vaba voli järgi sulgeda, ilma et oleksime
    sinu või su Lõppkasutajate eest vastutavad.

## 10\. Lepingu lõpetamine

1.  Leping on sõlmitud määramata ajaks.
2.  Kliendil on õigus Leping ette teatamata lõpetada sellest Teenusepakkujat
    kirja teel teavitades.
3.  Teenusepakkuja võib igal hetkel Lepingu koheselt lõpetada, kui
    1.  Klient on Lepingut rikkunud (või on käitunud viisil, mis selgelt
        näitab, et ta ei kavatse või ei ole võimeline Lepingut täitma; või
    2.  vajadus selle järgi tuleneb seadusest (nt kui Teenus või selle osa
        osutub seadusega vastuolus olevaks); või
    3.  Teenusepakkuja partner, kellega koos Teenust pakuti, on
        Teenusepakkujaga koostöö lõpetanud; või
    4.  Teenusepakkuja ei paku enam Teenust riigis, mille resident Klient on
        või mille kaudu Klient Teenust kasutab; või
    5.  Teenuse pakkumine pole Teenusepakkuja hinnangul enam äriliselt
        mõistlik.
4.  Lepingu lõppedes muutub Lepingust tulenev Teenuse kasutamise õigus
    koheselt kehtetuks.

## 11\. Lahtiütlemine

1.  Teenust pakutatakse "nagu on" vormis ning Teenusepakkuja ei anna Kliendile
    Teenusega seoses mingeid garantiisid.
2.  Muuhulgas ei garanteeri Teenusepakkuja Kliendile, et:
    1.  Teenuse kasutamine vastab Kliendi nõudmistele ja vajadustele;
    2.  Teenuses ei esine tõrkeid, katkestusi, turvaauke, vigu;
    3.  Kliendi omandatud info, mis tuleneb Teenuse kasutamisest, on täpne,
        korrektne, usaldusväärne ning ajakohane;
    4.  vead Teenuse funktsionaalsuses saavad parandatud;
3.  Teenusele ei kohaldu ükski garantii (muuhulgas rahuldavale kvaliteedile,
    otstarbekohasusele või kirjeldusele vastavusele), mida selgesõnaliselt
    Lepingu tingimustes ei sisaldu
4.  Teenusepakkuja ei vastuta Kliendi ees ei otseste ega kaudsete kahjude eest
    (sealhulgas kasumi-, andme-, goodwill'i või mainekahju), mis võivad
    tuleneda Kliendi seotusest Teenusega sealhulgas kahjude eest, mis
    tulenevad
    1.  muudatustest, mille Teenusepakkuja on Teenusesse sisse viinud;
    2.  Teenuse lühiajalisest või pikemaajalisest katkestusest;
    3.  Kliendi sisu kustutamisest, rikkumisest või salvestamise tõrgetest;
    4.  Kliendi suutmatusest edastada Teenusepakkujale adekvaatset infot Konto
        kohta;
    5.  Kliendi hooletusest parooli või Konto detailide salajas hoidmisel;
5.  Teenusepakkuja vastutab kahju eest, mida seadusest tulenevalt ei saa
    välistada või piirata.

## 12\. Lepingu muutmine

1.  Teenusepakkujal on õigus Lepingut igal ajal ühepoolselt muuta. Lepingu
    uuendatud versioon tehakse Teenusepakkuja poolt kättesaadavaks Teenuse
    veebilehel ja selle kohane teavitus saadetakse Kliendile e-maili peale.
    Klient nõustub, et jälgib Teenuse veebilehte, et end viimaste Lepingu
    muudatustega kursis hoida.
2.  Klient ja Teenusepakkuja lepivad kokku ning Klient kinnitab ja nõustub, et
    kui ta kasutab Teenust pärast Lepingu ühepoolset muutmist, siis ta
    kinnitab sellega Lepingu muudatused. Kui muudetud Leping ei ole Kliendi
    poolt aktsepteeritav, peab ta koheselt Teenuse kasutamise lõpetama.

## 13\. Muud tingimused

1.  Teenus võib sisaldada veebilinke välistele veebilehekülgedele või Sisule.
    Teenusepakkuja ei vastuta kolmandate isikute loodud veebilehekülgede või
    Sisu eest. Klient kinnitab ja nõustub, et Teenusepakkuja ei ole vastutav
    väliste veebilehtede ega sisu kättesaadavuse, vastavuse, täpsuse ega
    terviklikkuse eest.
2.  Teenuse kasutamiseks võib kliendil olla tarvis kasutada või laadida alla
    kolmandate isikute loodud teenuseid või tarkvara. Selliste teenuste või
    tarkvara kasutamisele võivad kohalduda eraldi tingimused. Leping ei mõjuta
    Kliendi suhet selliste kolmandate isikutega.
3.  Klient nõustub, et Teenusepakkuja võib Kliendile edastada Teenuse kohta
    teateid (sh ka Lepingut puudutavaid) e-maili või tavalise posti teel.
4.  Kui Teenusepakkuja ei rakenda Lepingust või seadusest tulenevaid
    tulenevaid õigusi, ei tähenda see õiguste loovutamist ning ta võib neid
    õigusi jätkuvalt igal ajal rakendada.
5.  Kui Lepingu mõni säte tunnistatakse kohtus kehtetuks, eemaldatakse see
    Lepingust mõjutamata teisi Lepingusätteid.

## 14\. Lõppsätted

1.  Leping sätestab kogu kokkuleppe Kliendi ning Teenusepakkuja vahel Teenuse
    kasutamiseks, ning asendab täielikult kõik eelnevalt sõlmitud kokkulepped,
    mis puudutavad Teenuse osutamist Kliendile Teenusepakkuja poolt.
2.  Lepingule kohaldatakse Eesti Vabariigi õigust.
3.  Juhul kui Leping tõlgitakse teistesse keeltesse peale inglise keele ning
    esineb erinevusi tõlgitud versiooni ning inglise keelse variandi vahel,
    kohaldatakse inglisekeelset versiooni.
4.  Kõik Lepingust tulenevad vaidlused lahendatakse läbirääkimiste teel. Kui
    lahenduseni ei jõuta, pöörduvad pooled vaidluse lahendamiseks Tartu
    Maakohtusse.

