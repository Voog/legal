# Privaatsuseeskiri

Kehtib alates 25. maist 2018

## Ülevaade

Tere tulemast ning täname huvi tundmast Voo rakenduse (edaspidi: **rakendus**)
ja meie veebisaidi [www.voog.com](http://www.voog.com) (edaspidi:
**veebisait**) vastu, mille toob Teieni Eesti osaühing **Edicy OÜ**,
registrikood 12176224, (edaspidi: **Voog**, **meid** või **meie**). Veebisait
ja rakendus, samuti kõik seotud platvormid ja võrgud ning kogu allalaaditav
tarkvara ja kõik muud meie osutatavad teenused edaspidi koos nimetatud meie
**teenus**.

Käesolevas privaatsuseeskirjas (edaspidi: **eeskiri**) kirjeldatakse
isikuandmeid, mida me vastutava töötlejana tegutsedes kogume oma klientide
kohta seoses teenusega, samuti seda, kuidas me selliseid isikuandmeid kasutame
ja avaldame ning kuidas me neid andmeid kaitseme.

Klient on oma klientide või kolmandate isikute isikuandmete, mida ta teenusesse
üles laadib, seal säilitab ja muul viisil töötleb, vastutav töötleja. Mis tahes
teave, mida meie kliendid teenuse vahendusel hoiustavad või töötlevad, ei kuulu
meile ja me ei kontrolli, suuna ega määra selle teabe kasutamist.

## Mõisted

- **Klient** on füüsiline või juriidiline isik, kes on sõlminud Vooga lepingu
  ja kellele Voog on andnud litsentsi teenuse kasutamiseks nimetatud lepingu
  alusel.
- **Kliendi andmed** on mis tahes teave kliendi kohta, mida kasutatakse teenuse
  osutamiseks ja mis võib sisaldada isikuandmeid.
- **Vastutav töötleja** on füüsiline või juriidiline isik, avaliku sektori
  asutus, amet või muu organ, kes üksi või koos teistega määrab kindlaks
  isikuandmete töötlemise eesmärgid ja vahendid.
- **Volitatud töötleja** on füüsiline või juriidiline isik, avaliku sektori
  asutus, amet või muu organ, kes töötleb isikuandmeid vastutava töötleja
  nimel.
- **Isikuandmed** on mis tahes teave tuvastatud või tuvastatava füüsilise isiku
  kohta.
- **Töötlemine** on isikuandmete või nende kogumitega tehtav toiming või
  toimingute kogum.

## Andmed, mida seoses teenusega kogume

### Teie esitatavad andmed

Teenust kasutades võite esitada ja meie võime Teilt koguda järgmisi andmeid,
mis sisaldavad ka isikuandmeid.

- **Konto ja domeeni registreering.** Konto avamiseks esitate e-posti aadressi,
  salasõna ja konto nime. Me võime küsida Teilt täiendavaid kontaktandmeid,
  näiteks nime, telefoninumbrit, ettevõtte nime. Teatud domeeninimede
  registreerimiseks võime küsida Teilt domeeninime, isikukoodi, ettevõtte nime,
  registrikoodi, füüsilist aadressi.
- **Tehingute ja arveldusandmed.** Kui Te ostate midagi teenuse raames (domeen,
  liitumisplaan), esitate täiendavaid isiku- ja makseandmeid, mis on vajalikud
  maksetehingu menetlemiseks. Sellised andmed võivad sisaldada krediitkaardi
  andmeid, pangaandmeid, arve aadressi.
- **Teie veebisaidi sisu.** Sisu, mille Te teenuses avalikustate, ei ole
  kättesaadav ainult meile, vaid kõigile, kellel on internetiühendus, ning
  otsingumootorid võivad seda indekseerida ja seda võidakse säilitada interneti
  arhiiviteenustes.
- **Kliendi andmed.** Teenuse osana võite esitada meile kliendi andmeid,
  sealhulgas oma kliendi või kolmanda isiku isikuandmeid, nende hoiustamiseks
  teenuses Teie nimel seoses teenuse kasutamisega Teie poolt, eelkõige seoses
  Voo e-kaubandusega. Pange tähele, et meil ei ole vahetut suhet isikute või
  ettevõtetega, kelle isikuandmeid Te kliendi andmete osana teenusesse
  sisestate. Voog ei ole selliste andmete, mille Te olete teenusesse
  sisestanud, vastutav töötleja.
- **Meiega suhtlemine.** Kui võtate meiega otse ühendust, võite oma taotluses
  avaldada isikuandmeid.

### Andmed, mida kogume, kui kasutate teenust

- **Logiandmed.** Nagu enamikud võrguteenused salvestame ka meie teatud
  andmeid, mida veebibrauserid, mobiiliseadmed ja serverid kättesaadavaks
  teevad. Need võivad sisaldada andmeid Teie IP-aadressi või muu seadme
  aadressi või ID, operatsioonisüsteemi, veebibrauseri ja/või seadme liigi,
  keele-eelistuse kohta, veebilehtede või saitide kohta, mida Te külastate
  vahetult enne või pärast teenuse kasutamist, teenuse külastamise või
  kasutamise või sellesse sisselogimise kuupäeva ja aja, seadme võtmete või
  muude seadmetuvastusviiside kohta. Seadme võtmed või sarnased seadme
  identifikaatorid on igal mobiiliseadmel unikaalsed ja me võime neid kasutada
  Teie seadmesse tõuketeadete saatmiseks. Ühtlasi võime kasutada neid
  tehnoloogiaid selleks, et koguda teavet Teie e-kirjavahetuse kohta, näiteks
  kas avasite sõnumi, klõpsasite sõnumil või edastasite sõnumi.
- **Kasutusandmed.** Me kogume teavet selle kohta, kuidas Te meie teenust
  kasutate, näiteks milliseid toiminguid teete ja milliseid funktsioone
  kasutate. Me kasutame neid andmeid selleks, et osutada Teile teenust,
  arendada uusi funktsioone, kaitsta teenuse turvalisust ja pakkuda
  kliendituge.
- **Küpsistest ja muudest jälitustehnoloogiatest saadav teave.** Küpsised on
  väikesed tekstifailid, mis sisaldavad tärkide jada, mille veebisait salvestab
  külastaja seadmesse ja mille külastaja brauser sealt iga kord välja otsib,
  kui külastaja naaseb. Pikslid, läbipaistvad gifid ja veebimajakad on väikesed
  koodiplokid, mis paigaldatakse veebisaitidele ja e-kirjadesse. Me kogume
  teenuses küpsiseid, et (i) isikupärastada oma teenuseid, näiteks jätta Teie
  andmeid meelde, et Te ei peaks neid uuesti sisestama oma külastuse ajal või
  järgmine kord, kui teenust külastate; (ii) esitada kohandatud reklaame, sisu
  ja teavet; (iii) jälgida ja analüüsida teenuse ja kolmanda osapoole
  turundustegevuse efektiivsust; (iv) jälgida teenuse kasutamise
  koondmeetrikat, näiteks külastajate ja külastatud lehekülgede koguarvu; (v)
  jälgida Teie osalemisi, avaldusi ja staatust mis tahes reklaamis ja muudes
  tegevustes; ja (vi) saata mobiiliseadmetesse tõuketeateid.

## Andmed, mida kogume kolmandatelt isikutelt

Me võime hankida teavet, sealhulgas isikuandmeid, kolmandatelt isikutelt ja
muudest allikatest kui teenus, näiteks meie partneritelt ja reklaamijatelt. Kui
me kombineerime või seostame muudest allikatest saadud teavet teenuse
vahendusel kogutavate isikuandmetega, käsitleme kombineeritud teavet
isikuandmetena kooskõlas käesoleva eeskirjaga.

## Töötlemise eesmärgid ja õiguslik alus

Me kasutame isikuandmeid järgmistel alustel: 1) nõusolek; 2) lepingu täitmine;
3) juriidiline kohustus; 4) õigustatud huvi. Töötlemise eesmärgid ja õiguslik
alus on eelkõige järgmised.

- **Teenuse tööshoidmine.** Me kasutame teenuse vahendusel kogutavat teavet
  teenuse kõikide funktsioonide käitamiseks, hooldamiseks, täiustamiseks ja
  pakkumiseks, Teie soovitud teenuste osutamiseks ja teabe andmiseks,
  kommentaaridele ja küsimustele vastamiseks ning muu kasutajatoe pakkumiseks,
  samuti selleks, et töödelda ja kohale toimetada osalemissoove ja auhindu
  seoses reklaamikampaaniatega, mida võidakse teenuses aeg-ajalt pakkuda.

Õiguslik alus: lepingu täitmine, õigustatud huvi.

- **Teenuse täiustamine.** Me kasutame teenuse vahendusel kogutavat teavet, et
  mõista ja analüüsida meie kasutajate kasutustrende ja eelistusi, täiustada
  teenust ning töötada välja uusi tooteid, teenuseid, funktsioone ja
  funktsionaalsusi.

Õiguslik alus: lepingu täitmine, õigustatud huvi.

- **Klienditugi.** Me kasutame Teie e-posti aadressi ja muud teenuse vahendusel
  kogutavat teavet, et võtta Teiega ühendust administratiivküsimustes, näiteks
  klienditeenindus, või et menetleda intellektuaalomandi või privaatsusega
  seotud rikkumisi või au teotamisega seotud küsimusi.

Õiguslik alus: lepingu täitmine.

- **Turundus.** Me kasutame Teie e-posti aadressi ja muid teenuse vahendusel
  kogutavaid isikuandmeid, et saata teateid meie ja kolmandate isikute, kellega
  me koostööd teeme, pakutavate toodete ja teenuste kohta, sealhulgas värsket
  teavet reklaamikampaaniate ja ürituste kohta.

Õiguslik alus: nõusolek.

- **Juriidilise kohustuse täitmine.** Me võime kasutada Teie isikuandmeid
  seadusest tulenevate kohustuste täitmiseks. Selline töötlemine võib hõlmata
  näiteks järgmist: ametiasutuste päringutele vastamine,
  raamatupidamiskohustuste täitmine.

Õiguslik alus: juriidiline kohustus.

Samuti võime kasutada Teie isikuandmeid nii, nagu on kirjeldatud Teile andmete
kogumisel esitatavas eraldi privaatsusteatises, või mis tahes muul viisil,
milleks olete nõusoleku andnud.

**Märkus õigustatud huvi kohta.** Pange tähele, et isikuandmete töötlemine on
vajalik meie või kolmanda isiku õigustatud huvides eeldusel, et Teie õigused ja
huvid ei kaalu neid üles. Meie õigustatud huvid on: 1) teenuse kohta teabe
saamine Teie käitumise alusel, 2) teenuse osutamine, arendamine ja täiustamine,
3) meie võimalus teenust täiustada, kohandada või muuta, 4) turunduskampaaniate
tõhususe üle otsustamine, 5) andmeturbe täiustamine. Igal juhul on õigustatud
huvid lubatud vaid siis, kui Teie õigused ja huvid ei kaalu neid üles.

## Andmete säilitamise perioodid

Me säilitame Teilt kogutud andmeid vaid seni, kuni Teie konto on aktiivne, või
piiratud aja jooksul niikaua, kui meil on neid vaja, et täita eesmärke, milleks
me neid andmeid algselt kogusime, kui seadusest ei tulene teisiti. Me säilitame
ja kasutame järgmist teavet nii, nagu on vaja, et täita oma juriidilisi
kohustusi, lahendada vaidlusi ja jõustada oma lepinguid.

- **Isikuandmeid**, nagu Teie e-posti aadressi, nime ja telefoninumbrit (kui on
  kättesaadav) säilitatakse niikaua, kui Te meie teenust kasutate.

- **Arvete andmeid** säilitatakse seitse aastat nende esitamisest Voole
  kooskõlas Eesti raamatupidamis- ja maksuseadustega.

- **Teavet juriidiliste tehingute kohta** Teie ja meie vahel säilitatakse kümme
  aastat selle esitamisest Voole kooskõlas üldise aegumistähtajaga, mis on
  tsiviilnõuete jaoks ette nähtud Eesti tsiviilseadustiku üldosa seadusega.

Järgnevalt on esitatud Teie konto sisu ja seotud isikuandmete säilitamisajad
erinevates olukordades, kus Te otsustate teenuse kasutamise lõpetada.

- Kui Teie tellimus lõpeb, ei ole Teie konto enam avalikult nähtav, kuid konto
  sisu ja seotud isikuandmeid säilitatakse ühe aasta jooksul pärast viimast
  teenusesse sisselogimist. Selle aja jooksul saate oma veebisaidi hõlpsasti
  uuesti avaldada, kui teete uue tellimuse. Saidi andmete säilitamise perioodi
  pikendamiseks uut tellimust tegemata peate lihtsalt oma saidile aeg-ajalt
  sisse logima.
- Kui konto on olnud üks aasta passiivne, tehakse 90 päevaks konto sisu ja Teie
  isikuandmete kohta märge, et need kuuluvad kustutamisele. Selle aja jooksul
  ei ole võimalik kontole ligi pääseda, kuid kontot on võimalik taastada Teie
  taotlusel, mis tuleb saata aadressile
  [hello@voog.com](mailto:hello@voog.com). 90 päeva möödumisel kustutatakse
  Teie konto sisu ja seotud isikuandmed teenusest jäädavalt. Teenuse
  varukoopiate likvideerimiseks võib kuluda veel 90 päeva.

## Isikuandmete vastuvõtjate kategooriad

Teavet isikuandmete vastuvõtjate kohta leiab siit: [nimekiri partneritest,
kellega me andmeid
jagame](https://www.voog.com/privaatsus/parnterid-kellega-andmeid-jagame).

## Andmete edastamine kolmandatesse riikidesse

Üldjuhul töödeldakse isikuandmeid, mida me teenuse vahendusel kogume,
keskandmebaasides Eestis või mujal Euroopa Liidus / Euroopa Majanduspiirkonnas
(EL/EMP). Kuid mõnel juhul edastatakse isikuandmeid riikidesse ja töödeldakse
riikides, mis ei kuulu EL-i/EMP-sse.

Isikuandmeid võib edastada väljapoole ja töödelda väljaspool EL-i/EMP-d
eeldusel, et on võetud kohaseid kaitsemeetmeid. Sellised kaitsemeetmed on
näiteks järgmised: 1) loetakse, et isikuandmete vastuvõtja riigis on andmete
kaitse piisaval tasemel, nagu on kehtestanud Euroopa Komisjon; 2) sõlmitakse
leping, mis sisaldab EL-i lepingu tüüptingimusi või muid heakskiidetud
tingimusi, tegevusjuhendeid või sertifikaate; 3) vastuvõtja on sertifitseeritud
andmekaitseraamistiku Privacy Shield alusel (kehtib juhul, kui vastuvõtja asub
Ameerika Ühendriikides).

## Kuidas me tagame Teie andmete turvalisuse

Me järgime üldtunnustatud valdkondlikke standardeid, et kaitsta meile esitatud
teavet edastamise ajal ja pärast seda, kui oleme selle kätte saanud. Me
kasutame ka tehnilisi ja korralduslikke kaitsemeetmeid, mis on ette nähtud Teie
isikuandmete terviklikkuse ja turvalisuse täiustamiseks.

Kui arvate, et Teie isikuandmed on ohtu sattunud, võtke meiega ühendust
aadressil [hello@voog.com](mailto:hello@voog.com).

## Teie õigused

- **Õigus tutvuda oma andmetega**. Teil on õigus saada teada, kui me Teie
  isikuandmeid töötleme ja sellisel juhul on Teil õigus nende andmetega
  tutvuda.
- **Õigus lasta oma andmeid parandada**. Teil on õigus taotleda oma ebaõigete
  isikuandmete parandamist.
- **Õigus lasta oma andmed kustutada**. Teatud juhtudel on Teil õigus lasta oma
  isikuandmed kustutada. See kehtib näiteks juhul, kui töötlemise alus on
  nõusolek ja see nõusolek võetakse tagasi.
- **Õigus oma andmete töötlemise piiramisele**. Teatud juhtudel on Teil õigus
  oma isikuandmete töötlemise piiramisele. See kehtib näiteks juhul, kui Te
  vaidlustate oma isikuandmete õigsuse ja me kontrollime, kas andmed on õiged.
- **Õigus oma andmete edastamisele (andmete ülekandmine)**. Teatud juhtudel on
  Teil õigus saada oma andmeid struktureeritud, laialdaselt kasutatavas ja
  masinloetavas vormingus ning edastada neid andmeid otse teisele
  teenuseosutajale. See õigus kehtib üksnes isikuandmetele, mida me kasutame
  lepingu täitmiseks või nõusoleku alusel, ja üksnes juhul, kui töötlemine on
  automatiseeritud.
- **Vaidlustamise õigus**. Teil on õigus oma isikuandmete töötlemine
  vaidlustada, kui andmete kasutamine põhineb õigustatud huvidel, sealhulgas
  profiilianalüüsi tegemine otseturunduse eesmärgil (näiteks turunduspakkumiste
  saamine).
- **Õigus nõusolek tagasi võtta**. Teil on õigus oma nõusolek isikuandmete
  töötlemiseks tagasi võtta.
- **Õigus mitte olla allutatud automatiseeritud otsuste, sealhulgas
  profiilianalüüsi tegemisele**. Teil on õigus mitte olla allutatud otsusele,
  mis põhineb üksnes automatiseeritud töötlemisel, sealhulgas profiilianalüüsi
  tegemine, kui sellisel otsustamisel on õiguslikud tagajärjed või Teie jaoks
  sarnaselt tähtsad tagajärjed.
- **Kaebeõigus**. Teil on õigus pöörduda Andmekaitse Inspektsiooni poole
  (veebisait Eestis: [www.aki.ee](http://www.aki.ee)), kui Te leiate, et
  isikuandmete töötlemine meie poolt rikub Teie õigusi kohaldatava õiguse
  alusel.

Kui soovite lisateavet oma isikuandmete kasutamise või oma õiguste kohta, võite
alati meiega ühendust võtta aadressil [hello@voog.com](mailto:hello@voog.com).
Samuti võite igal ajal oma profiili andmeid ja eelistusi värskendada, parandada
või kustutada; selleks minge oma konto eelistuste leheküljele teenuses.

Kui Te saate meilt kaubandusliku või reklaamialase e-kirja, võite sellest
tellimusest igal ajal loobuda e-kirja lõpus olevale lingile klõpsates. Me võime
võimaldada Teil vaadata ja muuta seadeid, mis on seotud meie saadetavate
reklaamkirjade sisu ja sagedusega ka konto funktsioonides teenuses.

Pange tähele, et kui Te loobute meie reklaamkirjadest või muudate meie
saadetavate reklaamkirjade sisu ja sagedust muul viisil, võib Teie taotluse
menetlemiseks kuluda kuni kümme tööpäeva ja selle aja jooksul võite saada meilt
reklaamkirju, millest olete loobunud. Isegi kui Te loobute meie
reklaamteadetest, saadame Teile endiselt teenusega seotud
administratiivteateid.

## Eeskirja muudatused ja ajakohastamine

Me võime käesolevat eeskirja aeg-ajalt ajakohastada. Kui me eeskirja muudame,
siis teeme selle kättesaadavaks teenuses ja veebilehel. Eeskirja muudatused
võidakse Teile edastada ka e-kirja teel või muul viisil.

Eeskirja varasemad muudatused leiab siit:
[Github](https://github.com/voog/legal/).

## Meie kontaktandmed

Kui Teil on küsimusi või kommentaare selle eeskirja, oma isikuandmete, meie
kasutus- ja avalikustamispraktika või oma andmekaitseõiguste kohta isikuandmete
kaitse üldmääruse alusel või nõusoleku valikuvõimaluste kohta, saatke meile
e-kiri aadressil [hello@voog.com](mailto:hello@voog.com).

Voog / Edicy OÜ / Aadress: Raekoja plats 1, 51003 Tartu, Eesti
